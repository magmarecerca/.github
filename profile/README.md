# MAGMA, Associació per Promoure la Recerca Jove

MAGMA és una organització sense ànim de lucre que té com a raó de ser promoure el gust i la passió per la investigació i la recerca entre els joves i l’intercanvi d’experiències amb altres associacions similars de caire nacional i internacional. Per això es duen a terme diverses activitats de caràcter nacional, estatal i internacional que es treballen en comissions, les quals es reuneixen quinzenalment per treballar en els diversos projectes.

La organització està formada per una cinquantena de persones, en la seva majoria joves que col·laboren en les diverses activitats de l’associació. L’associació està integrada dins del MILSET, federació internacional que promou la recerca entre el jovent. També, en estar afiliada a INTEL-ISEF, és l’única entitat espanyola que està facultada per presentar projectes a aquesta fira. Els projectes premiats se seleccionen en cada edició de Exporecerca Jove.